---
title: Treningsplan for oktober
date: 2024-10-12
description: Fokuset for oktober er tunge buldreøkter
---

I forrige post om [høstens treningsplan](../2024-10-06-klatretreningsplan) la jeg opp en plan for å klare alle 6B buldreruter på Playground innen nyttår. I denne posten vil jeg gå dypere inn i planen for oktober.

## Ukesplan

Hver uke i oktober vil se slik ut:

| Mandag | Tirsdag             | Onsdag | Torsdag                 | Fredag       | Lørdag | Søndag                  |
| ------ | ------------------- | ------ | ----------------------- | ------------ | ------ | ----------------------- |
| Hvile  | Buldring Playground | Hvile  | Buldring Sørmarka Arena | 1x Styrkeøkt | Hvile  | Buldring Playground     |
|        | Prosjektøkt         |        | Maksbuldring            |              |        | Kilter board + volumøkt |

## Øktplan

Hver økt følger samme oppsett:

| Del        | Hva                                             | Varighet    |
| ---------- | ----------------------------------------------- | ----------- |
| Oppvarming | Generell del: Skadeforebyggende øvelser         | 10 minutter |
|            | Spesifikk del: Lette men gradvis hardere buldre | 20 minutter |
| Hoveddel   | Buldring                                        | 60 minutter |
| Avslutning | Styrke                                          | 20 minutter |

Den generelle oppvarmingen vil bestå av:

- 2 - 3 solhilsener med utfall, for å myke opp kroppen
- 2 x 8-12 reps med push ups
- 2 x 8-12 reps med kossack squats

Den spesfikke oppvarmingen vil bestå av:

- 4-8 reps 5s dødheng (lett -> vanskelig)
- lette buldre

Hoveddelen avhenger av dagen og jeg går mer inn på hver enkelt dag under.

Avslutningen vil bestå av en styrkeøkt med push/pull/hinge øvelser:

- Push: 2 x 8-12 Skulderpress
- Pull: 3 x 4-8 Pull ups
- Hinge: 2 x 8-12 Rumenske markløft

## Tirsdager

På tirsdager vil jeg ha en prosjektøkt. Målet med denne økta er å jobbe med buldre jeg ikke klarer, og å forstå rutene bedre.

Rent praktis vil buldringen bestå av:

- 3 gule buldre jeg ikke klarer på første forsøk
- 20 minutter på hver bulder
- 5-10 min pause mellom hver bulder

En bulder er ikke klart før den er tatt 2 - 3 ganger. På forsøkene etter første gang jeg klarer den blir det viktig å prøve å gjøre den bedre slik at jeg lærer av forsøkene.

## Torsdager

På torsdager legger jeg opp til maksbuldring. Målet med denne økta er å bli sterkere og forbedre ferdighetene mine.

På sørmarka Arena er det ikke mulighet for å trene styrke utenfor veggen, og siden det blir en styrkeøkt dagen etter så skippes styrkeøvelser denne dagen.

Til gjengjeld legger jeg til to sett med "larven" som en del av oppvarmingen.

![Bilde av øvelsen larven](https://stock.adobe.com/no/images/woman-doing-inchworm-exercise-flat-vector-illustration-isolated-on-white-background/485642541 'Bilde av øvelsen larven')

Maksbuldring vil si:

- 4-5 buldre rundt flash-nivå
- 2-3 ganger på hver
- 3 min pause mellom hvert forsøk

## Fredager

På fredager vil jeg ha en styrkeøkt. Målet med denne økta er å forebygge skader og jobbe med antagonistiske muskelgrupper.

Styrkeøkten vil bestå av:

- Markløft
- Arnold press
- Overhead squat
- Paloff press

Hver øvelse gjøres i 3 sett med 8-12 reps. 3 minutter pause mellom hvert sett.

Antall reps holdes høyt for å lære meg øvelsene. Jeg ser for meg at fra neste periode reduserer jeg reps til 3-5 per sett.

Denne økta er hentet fra Klatrebibelen.

## Søndager

På søndager vil jeg ha en økt på Kilter Board. Målet med denne økta er bygge styrke.

Kilter Board er et treningsbrett som er designet for å trene klatring. Det er små tak og det er overheng. Det er en type buldring som er veldig fysisk og er veldig belastende på fingre.

Dette vil med andre ord være en økt fokusert på styrke - både i kropp og fingre - og vil være en økt med høy belastning.

Strukteren på økta vil generelt bestå av enten maksbuldring eller ett pyramideoppsett.

**Pyramideoppsett**: 3 - 2 - 1 - 2 - 3 ruter, med minst 3 minutters pause mellom hvert forsøk. Det vanskeligste bulderet skal være 1 grad under maks. Som i mitt tilfelle akuratt nå generelt betyr 6A+, men det vil avhenge av vinkelen på Kilterboardet. En økt kan dermed se ut som:

| 5C     | 6A     | 6A+    | 6A     | 5C     |
| ------ | ------ | ------ | ------ | ------ |
| 3 stk. | 2 stk. | 1 stk. | 2 stk. | 3 stk. |

Etter 30-40 minutter på Kilter board blir det en lett buldreøkt for å fokusere på teknikk og flytt. Siden jeg er sliten etter kilter board vil det i hovedsak være lette buldre.

Jeg tenker sirkeltrening, hvor jeg tar to sett med 5 lette ruter, med 1-2 minutter pause mellom hver rute. 5 min pause mellom hvert sett. Fokuset i volumøkta vil være på teknikk og flytt.
