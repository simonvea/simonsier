---
title: Treningsplan for oktober
date: 2024-10-12
description: Fokuset for oktober er tunge buldreøkter
---

I forrige post om [høstens treningsplan](../2024-10-06-klatretreningsplan) la jeg opp en plan for å klare alle 6B buldreruter på Playground innen nyttår. I denne posten vil jeg gå dypere inn i planen for oktober.

## Ukesplan

Hver uke i oktober vil se slik ut:

| Dag     | Aktivitet               | Detaljer                                          |
| ------- | ----------------------- | ------------------------------------------------- |
| Mandag  | Hvile                   | -                                                 |
| Tirsdag | Buldring Playground     | Prosjektøkt: Jobbe med buldre jeg ikke klarer     |
| Onsdag  | Hvile                   | -                                                 |
| Torsdag | Buldring Sørmarka Arena | Maksbuldring: Øke styrke og ferdigheter           |
| Fredag  | Styrkeøkt               | Forebygge skader, fokus på antagonistiske muskler |
| Lørdag  | Hvile                   | -                                                 |
| Søndag  | Buldring Playground     | Kilter board + volumøkt: Bygge styrke og teknikk  |

## Øktplan

Hver økt følger samme oppsett:

| Del        | Hva                                          | Varighet    |
| ---------- | -------------------------------------------- | ----------- |
| Oppvarming | Generell: Skadeforebyggende øvelser          | 10 minutter |
|            | Spesifikk: Lette, men gradvis hardere buldre | 20 minutter |
| Hoveddel   | Buldring                                     | 60 minutter |
| Avslutning | Styrke                                       | 20 minutter |

### Oppvarming

Den generelle oppvarmingen vil bestå av:

- 2-3 solhilsener med utfall for å myke og varme opp kroppen
- 2 x 8-12 reps med push-ups
- 2 x 8-12 reps med kossack squats

Den spesifikke oppvarmingen vil bestå av:

- 4-8 reps med 5s dødheng (lett til vanskelig)
- Lette buldre

### Avslutning

Avslutningen vil bestå av en styrkeøkt med push/pull/hinge øvelser:

- Push: 2 x 8-12 skulderpress
- Pull: 3 x 4-8 pull-ups
- Hinge: 2 x 8-12 rumenske markløft

## Dag-for-Dag Plan

### Tirsdager - Prosjektøkt

Målet med denne økta er å jobbe med buldre jeg ikke klarer, og å forstå rutene bedre.

- 3 gule buldre jeg ikke klarer på første forsøk
- 20 minutter på hver bulder
- 5-10 minutter pause mellom hver bulder

En bulder er ikke klart før den er tatt 2-3 ganger. På forsøkene etter første gang jeg klarer den, blir det viktig å prøve å gjøre den bedre slik at jeg lærer av forsøkene.

### Torsdager - Maksbuldring

Målet med denne økta er å bli sterkere og forbedre ferdighetene mine.

- 4-5 buldre rundt flash-nivå
- 2-3 ganger på hver
- 3 minutter pause mellom hvert forsøk

På Sørmarka Arena er det ikke mulighet for å trene styrke utenfor veggen, så jeg legger til to sett med "larven" som en del av oppvarmingen. Det blir ingen styrkeøkt etter buldringen.

![Bilde av øvelsen larven](/images/larven.jpg 'Bilde av øvelsen larven')

### Fredager - Styrkeøkt

Målet med denne økta er å forebygge skader og jobbe med antagonistiske muskelgrupper.

Styrkeøkten vil bestå av:

- Markløft
- Arnold press
- Overhead squat
- Pallof press

Hver øvelse gjøres i 3 sett med 8-12 reps, med 3 minutter pause mellom hvert sett. Antall reps holdes høyt for å lære øvelsene. Fra neste periode reduserer jeg reps til 3-5 per sett. Denne økta er hentet fra Klatrebibelen.

### Søndager - Kilter Board

Målet med denne økta er å bygge styrke.

Kilter Board er et treningsbrett som er designet for å trene klatring. Det er små tak og det er overheng, noe som er veldig fysisk og belastende på fingre.

Strukturen på økta vil generelt bestå av enten maksbuldring eller et pyramideoppsett.

**Pyramideoppsett**: 3 - 2 - 1 - 2 - 3 ruter, med minst 3 minutters pause mellom hvert forsøk. Det vanskeligste bulderet skal være 1 grad under maks. Økta kan se slik ut:

| Grad | Antall |
| ---- | ------ |
| 5C   | 3      |
| 6A   | 2      |
| 6A+  | 1      |
| 6A   | 2      |
| 5C   | 3      |

Etter 30-40 minutter på Kilter Board blir det en lett buldreøkt for å fokusere på teknikk og flyt. Økta vil være sirkeltrening med to sett av 5 lette ruter, med 1-2 minutter pause mellom hver rute og 5 minutter pause mellom settene.
