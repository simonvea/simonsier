---
title: Fra Kåråna sofapotet til en aktiv hverdag
date: 2022-03-15
description: For fem måneder siden begynte jeg å trene etter et alt for langt
  korona-opphold. For å prøve noe nytt bestemte jeg meg for å teste Jim Wendler
  sin 5/3/1 metodikk.
---
## Mål

Målet for disse fem månedene har vært
- å få trening inn i hverdagen, 
- bli litt sterkere og,
- å generelt bli i bedre form.

Ikke akuratt SMARTe mål, men de har funket for meg. 

## Program

De første tre månedene fulgte jeg reddit sin 5/3/1 for beginners rutine. Denne består av å trene tre ganger i uken, hvorav hver dag består av to hovedøvelser og tre forskjellige assistanse-øvelser fordelt på push, pull og single-leg/core.

De neste tre månedene la jeg opp en periodevis trening hvor jeg først trente to sykluser med Boring But Big (BBB), etterfulgt av to sykluser med 5x5 First Set Last. Dette trente jeg fire ganger i uka, hvor en hovedøvelse ble gjort hver trenigsøkt.

## Resultat

Seks måneder med kontinuerlig trening føles bra!

Jeg har absolutt fått trening inn i hverdagen, og jeg trener nå regelmessig minst fire ganger i uka. 

### Styrke
Den følgende tabellen viser progresjonen av estimert en repetisjons maksimum (e1RM) fra start til nå.

|Dato      |Knebøy  |Benkpress  |Markløft | Skulderpress |
|----------|:------:|:---------:|:-------:|:------------:|
|29.09.21  |  56kg  |  65kg     | 73kg    |  34kg        |
|31.12.21  |  77kg  |  79kg     | 98kg    |  46kg        |
|14.03.22  |  84kg  |  87kg     | 115kg   |  56kg        |

Med ord: *Jeg har blitt sterkere*.

### Kondisjon
Kondisjonstrening er egentlig en del av Wendler sitt program. Jeg har ikke fulgt dette.

Grunnen til at jeg ikke har gjort noe kondisjonstrening har i hovedsak handlet om tid, og at målet mitt i har vært å bli sterkere. 

For å ha god helse er ikke styrktrening nok. Oksygenopptak og et godt hjerte er mer korrelert til god helse enn det styrketrening er. Jeg kommer derfor til å jobbe mer med å få inn det i perioden fremover.

Betyr det at jeg ikke har blitt "i generelt bedre form" for å referere til målet mitt? 

Det er vanskelig å svare på, da "bedre form" er for diffust til å si noe konkret.

Jeg vil likevel si ja. Jeg har trossalt blitt sterkere.

### Kroppsvekt
Kroppsvekta mi har også gått opp.

|Dato      | Vekt (kg) |
|----------|----------:|
|27.09.21  | 75,9      |
|14.02.22  | 84        |
|09.03.22  | 82,6      |


Fokuset for treningsperioden til nå har vært å bli sterkere og å unngå skader. Det har jeg gjort ved å passe på at jeg har spist nok.

Etter å ha nådd 84 kg bestemte jeg meg for å gå ned i vekt i en periode fremover. Jeg har blitt større enn jeg ønsker (rundt magen, spesielt), så jeg fortsetter med det til jeg når 75kg kroppsvekt. Deretter blir fokuset å øke i styrke igjen for å nå målene jeg har satt meg, noe som vil innebære å spise mer og legge på seg igjen.

Vektøking er også en grunn til at jeg ser på å få inn per kondisjonstrening fremover.

## Mine ettertanker

### Viktigheten med riktig teknikk

Albuesmerte i benk og skullderpress. Knesmerte i knebøy. Ryggsmerte i knebøy og markløft. Alt dette var noe jeg har opplevd underveis. Dette ble fikset gjennom endring og forbedring av teknikk.

Måten Wendler sitt program er bygget opp på, spesielt med tanke på å starte "for lett" og å øke sakte har gjort det mye lettere å fokusere på teknikk underveis uten at det har gått utover økningen i styrke.

### Det er ok å miste en treningsøkt

Livet skjer og det er ikke alltid man kan gå på treningen som planlagt.
For eksempel så må jeg dra på forskjellige kurs noen helger. Da har det ikke alltid vært like lett å få skviset inn trening, enten på grunn av tid eller på grunn av mangel på treningssenter.

Da har det vært helt ok å enten inkludere hovedøvelsen jeg har gått glipp av inn i neste økt, eller bare fortsette. På lang sikt har det ikke så mye å si.

Det som har noe å si er at man fortsetter.

### Treningstid har noe å si (for meg)

I starten fulgte jeg reddit sin 5/3/1 for beginners. Siden den variasjonen bestod av to hovedøvelser pluss en del assistanse, så endte øktene ofte opp med å vare i opp til halvannen time. Det fant jeg etterhvert ut at var litt lenger enn jeg var villig til å bruke i løpet av en dag.

For å kutte ned på lengden på øktene så endret jeg til fire dager: søndag/mandag/onsdag/fredag. Videre så endret jeg til å bare gjøre en hovedøvelse per økt.

Totalt sett betyr det mer tid på trening i løpet av uka, men mindre per dag. Det har fungert mye bedre for meg. Øktene varer nå fra 30-50 minutter hver gang. Perfekt lengde før jobb.

Videre så har jeg funnet ut at jeg er nødt til å trene før jobb. Etter jobb er det mange på treningssenteret. Det er slitsomt, både med tanke på det som har vært korona-angst og kaos med å få komme til treningsapparatene. Dørstokkmila er mye lenger, sofaen er veldig myk og jeg er sliten etter jobb.

Å trene før jobb løser dette. Det er få på treningssenteret, ofte de samme og det ender opp med å være litt sosialt og hyggelig. Ved å måtte stå opp tidlig, rekker jeg heller ikke snu meg selv i døra før jeg går på trening.

## De neste seks månenedene

Planen for de neste seks månedene er å kvitte meg med litt kroppsfett, før jeg starter med å bygge mer for å bli sterk. Konkrete mål kommer!