---
title: Seks måneder med Wendler 5/3/1
date: 2021-10-27
description: For seks måneder siden begynte jeg å trene etter et alt for langt
  korona-opphold. For å prøve noe nytt bestemte jeg meg for å teste Jim Wendler
  sin 5/3/1 metodikk. Dette er min erfaring etter seks måneder.
---
## Filosofi

## Mål

Målet for disse seks månedene har vært
- å få trening inn i hverdagen, 
- bli litt sterkere og,
- å generelt bli i bedre form.

Ikke akuratt SMARTe mål, men de har funket for meg. 

Likevel, for å gjøre målet litt mer konkret har jeg satt føgende hårete mål for uke 40 i 2022.

* Kunne løfte:
  * Knebøy: 130kg
  * Benkpress: 100kg
  * Markløft: 150kg
  * Skulderpress: 70kg

Hvorfor uke 40? Uke 40 var da jeg startet i 2021.

Hvorfor disse vektene?

Med kontinuerlig øking hver tredje uke i hver av øvelsene er det ca de tallene som vil være konsekvensen etter ett år, gitt mitt utgangspunkt.

For å nå disse målene må jeg altså være disiplinert, trene regelmessig og spise og sove nok.

## Program



De første tre månedene fulgte jeg reddit sin 5/3/1 for beginners rutine. Denne består av å trene tre ganger i uken, hvorav hver dag består av to hovedøvelser og tre forskjellige assistanse-øvelser fordelt på push, pull og single-leg/core.

De neste tre månedene la jeg opp en periodevis trening hvor jeg først trente to sykluser med Boring But Big (BBB), etterfulgt av to sykluser med 5x5 First Set Last. Dette trente jeg fire ganger i uka, hvor en hovedøvelse ble gjort hver trenigsøkt.



## Resultat

Seks måneder med kontinuerlig trening føles bra!

Jeg har absolutt fått trening inn i hverdagen, og jeg trener nå regelmessig minst fire ganger i uka. 

### Styrke
Den følgende tabellen viser progresjonen av estimert en repetisjons maksimum (e1RM) fra start til nå.

|Dato      |Knebøy  |Benkpress  |Markløft | Skulderpress |
|----------|:------:|:---------:|:-------:|:------------:|
|29.09.21  |  56kg  |  65kg     | 73kg    |  34kg        |
|31.12.21  |  77kg  |  79kg     | 98kg    |  46kg        |
|11.04.22  |        |           |         |              |

Med ord: *Jeg har blitt sterkere*.

### Kondisjon
Kondisjonsmessig har jeg ikke sett like mye progresjon. Jeg begynte sent med å inkludere kondisjonstrening i øktene mine. Følgende tabell tar utgangspunkt i Garmin Connect (min puls/aktivitetsklokke) sin "kondisjonsberegning". 

Kondisjonsberegningen vil si maksimalt oksygenvolum (i milliliter) som man bruker per minutt per kilo med kroppsvekt ved maksimal ytelse. Garminklokka mi beregner dette ved hjelp av puls og treningsdata.


|Dato      | Kondisjonstall | Kondisjonsstatus |
|----------|:--------------:|:----------------:|
|27.09.21  | 43             |    OK            |
|14.02.22  | 44             |    Bra           |
|11.04.22  |              |               |

### Kroppsvekt
Kroppsvekta mi har også gått opp.

|Dato      | Vekt (kg) |
|----------|----------:|
|27.09.21  | 75,9      |
|14.02.22  | 84        |
|11.04.22  |           |


Fokuset for treningsperioden til nå har vært å bli sterkere og å unngå skader. Det har jeg gjort ved å passe på at jeg har spist nok.

Etter å ha nådd 84 kg bestemte jeg meg for å gå ned i vekt i en periode fremover. Jeg har blitt større enn jeg ønsker (rundt magen, spesielt), så jeg fortsetter med det til jeg når 75kg kroppsvekt. Deretter blir fokuset å øke i styrke igjen for å nå målene jeg har satt meg, noe som vil innebære å spise mer og legge på seg igjen.

## Mine ettertanker

### Viktigheten med riktig teknikk

Albuesmerte i benk og skullderpress. Knesmerte i knebøy. Ryggsmerte i knebøy og markløft. Alt dette ble fikset gjennom endring og forbedring av teknikk.

Måten Wendler sitt program er bygget opp på, spesielt med tanke på å starte "for lett" og å øke sakte har gjort det mye lettere å fokusere på teknikk underveis uten at det har gått utover økningen i styrke.

### Det er ok å miste en treningsøkt

Livet skjer og det er ikke alltid man kan gå på treningen som planlagt.
For eksempel så må jeg dra på forskjellige kurs noen helger. Da har det ikke alltid vært like lett å få skviset inn trening, enten på grunn av tid eller på grunn av mangel på treningssenter.

Da har det vært helt ok å enten inkludere hovedøvelsen jeg har gått glipp av inn i neste økt, eller bare fortsette. På lang sikt har det ikke så mye å si.

### Treningstid har noe å si (for meg)

I starten fulgte jeg reddit sin 5/3/1 for beginners. Siden den variasjonen bestod av to hovedøvelser pluss en del assistanse, så endte øktene ofte opp med å vare i opp til halvannen time. Det fant jeg etterhvert ut at var litt lenger enn jeg var villig til å bruke i løpet av en dag.

For å kutte ned på lengden på øktene så endret jeg til fire dager: søndag/mandag/onsdag/fredag. Videre så endret jeg til å bare gjøre en hovedøvelse per økt.

Totalt sett betyr det mer tid på trening i løpet av uka, men mindre per dag. Det har fungert mye bedre for meg. Øktene varer nå fra 30-50 minutter hver gang. Perfekt lengde før jobb.

Videre så har jeg funnet ut at jeg er nødt til å trene før jobb. Etter jobb er det mange på treningssenteret. Det er slitsomt, både med tanke på korona-angst og kaos med å få komme til treningsapparatene. Dørstokkmila er mye lenger, sofaen er veldig myk og jeg er sliten etter jobb.

Å trene før jobb løser dette. Det er få på treningssenteret, ofte de samme og det ender opp med å være litt sosialt og hyggelig. Ved å måtte stå opp tidlig, rekker jeg heller ikke snu meg selv i døra før jeg går på trening.

## De neste seks månenedene

Planen for de neste seks månedene er å kvitte meg med litt kroppsfett, før jeg starter med å bygge mer for å komme så nær målene jeg har satt meg for uke 40 som mulig. 